# Good-Wine

1.rész
A "Jó bor, jó egészség" szőlészetben is kopogtat a tavasz. Mint tudjuk a szőlő szereti a gondoskodást, a munkát, de leginkább a munkást, amit rendszerint jó terméssel hálál meg. Sok segítőre van szüksége a szőlészetnek, így a munkára jelentkezőknek egy alkalmazás készül.

Azok jelentkezését várja a gazdaság akik a tavaszi szezon heteiben tudnak munkát vállalni. A jelentkezés során meg kell adni a nevüket, címüket és azt, hogy a hét mely napjain tudnak menni dolgozni. A napokat ilyen formában adják meg: hétfő szerda csütörtök. A jelentkezők helyközzel választják el a napokat. A gazdaságnak megvan, hogy melyik napokon(hétfőnként, keddenként stb), hány munkásra van szüksége. Ha egy napon már betelt a létszám, akkor arra a napra már ne fogadjon el jelentkezőt az alkalmazás.

A jelentkezők adatokat fájlban tároljuk, az adatfelvételen túl legyen lehetőségünk az adatokon módosítani, törölni és napi vagy teljes listát készíteni.

2.rész
A szőlészet gazdatisztje(gyerek) naponta reggel ellenőrzi, hogy az egyes "dűlők" milyen állapotban vannak. A napi ellenőrzéssel megállapítja, hogy melyik területen (Jenő telek, Lovas dűlő, Hosszú, Selyem telek, Malom telek és Szula),  milyen munka elvégzését (metszés, rügyfakasztó permetezés, tavaszi nyitás, horolás) kell elvégezni. Például: Lovas dűlő, metszés. Egy nap csak egy helyen folyik valamilyen munka. Az ellenőrzés  eredményét csővezetéken továbbítja a szőlészeti irodába. 

A "Jó bor, jó egészség" szőlészet vezetése miután megkapta az aznapi munkafeladatot (pl: Malom telek, tavaszi nyitás), ezután elindítja a munkásjáratot(másik gyerek) a jelentkezett dolgozókért. A vezetés továbbítja a járat vezetőnek (szintén csővezetéken) az aznapra jelentkezettek névsorát, és azt, hogy aznap reggel, hova és milyen munkára kell vinni a csapatot. Ezeket az információkat a járat vezetője a képernyőre is kiírja.

Ha a napi jelentkezettek száma kisebb mint a szükséges keret, akkor a munkásjárat vezetője a "reggeli azonnali jelentkezők" közül kiválasztja(véletlenszerűen) a még hiányzó munkásokat. Miután kiszállította a napi csapatot a megadott helyszínre, egy jelzéssel tudatja a vezetéssel, hogy aznap hány munkást sikerült kiszállítani. A kapott eredményt a szőlészet vezetése képernyőre írja.
